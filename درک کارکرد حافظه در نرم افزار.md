زمانی که در زبان‌هایی مانند C یا ++C برنامه‌نویسی می‌کنید، می‌توانید با حافظه در سطوحی بسیار پایین‌تر تعامل داشته باشید. در برخی موارد این مسئله مشکلات زیادی مانند segfaults-ها ایجاد می‌کند که در زبان‌های مدرن‌تر مشاهده نمی‌شوند. این خطاها آزاردهنده هستند و می‌توانند موجب بروز دردسر زیادی شوند و در اغلب موارد نشانگر استفاده از حافظه‌ای هستند که مجاز نبوده است. یکی از رایج‌ترین مسائل، دسترسی به حافظه‌ای است که قبلاً آزاد شده است. این حافظه یا به وسیله free آزاد شده است یا حافظه‌ای است که برنامه شما به طور خودکار (برای نمونه از یک پشته) آزاد کرده است. درک کارکرد حافظه آسان است و قطعاً باعث می‌شود که برنامه‌تان را به روشی بهتر و هوشمندانه‌تر مدیریت کنید.
